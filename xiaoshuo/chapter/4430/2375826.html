{"id":0,"code":"2375826.html","title":"第十六章：德为道华","latest_chapter_name":"正文 第三十三章：闲心杂谈","xiao_shuo_code":"4430","content":"\u003cbr/\u003e\u003cbr/\u003e    天才壹秒記住，為您提供精彩小說閱讀。\u003cbr/\u003e\u003cbr/\u003e     无德不成道，无道不立德，道为德之体，德为道之影，道为光，德为华，光自无形，华而有相，有相者可寻，无相者难觅，寻有而知无，知之名为知道，知道而后修行，修其行而证之身心，名为修道，证其所知而明了，是为证明其道，亦名证道，以有相而证知无形，将有无证归同体，名为合道。\u003cbr/\u003e\u003cbr/\u003e     华虽不实，而有相因，其因在虚，若无无相之道，则无有相之德，是故凡所有相，不离无相，见有相而不知其无，即是迷盲，见其相而知其所生，知其来处，名为知道，不知其所来，不知其所往，名为不知道。\u003cbr/\u003e\u003cbr/\u003e     功德福德，皆是修德，修性修命，皆不离德，一切法以此华为门，尽此华本，至于光明，光华一体，无有别离，华影涣散，光不动摇，世间万变皆华影动，非虚空摇动。\u003cbr/\u003e\u003cbr/\u003e     颂：\u003cbr/\u003e\u003cbr/\u003e     有相不离无相，有情不离无情，\u003cbr/\u003e\u003cbr/\u003e     有知不离无知，有德不离无德，\u003cbr/\u003e\u003cbr/\u003e     有生不离无生，有道不离无道。\u003cbr/\u003e\u003cbr/\u003e     诸法有二，一名常，二名无常，而正法非一非二，非常非无常，大道亦此，非有非无，非实非虚。\u003cbr/\u003e\u003cbr/\u003e     有无从道而生，而道从何而生？若道有所生，即有起时，即有初始，有初始即有终结，若道有始终，则道非恒性，道若非恒，有生有灭，无有是处，不可得也，大道恒常，非有非无，非起非灭，所有起灭有无，因道而生，所有生死始终之事，因道性而化，一切有，一切无，皆道之华也，皆德也，此德古时名之为一。\u003cbr/\u003e\u003cbr/\u003e     世间众生，不论人或非人，或贫民或侯王，得其一者，长生而不殆，以其归道性故，众生一切行为，一切情性皆因道性生，而其身心，皆不依一性而运，是故离道而失德，是故说，归一者得道，何以然哉，证其道华，窥道真容，一性不转，自性成真，住真成道，不为难也。\u003cbr/\u003e\u003cbr/\u003e     虽然无始与无极处乎同境，而其境界相不一，非可一概而论，无始无终，当下是也，无极无尽，妙方广也，当下之相，相无其相，于妙方广，可以谛观。\u003cbr/\u003e\u003cbr/\u003e     欲成大道，先退私心，欲退私心，先要知足，知足性成，仁厚德成，厚德成时，无欲心明，无欲心者，非离欲心也，离欲者，远离于欲，无欲者，诸欲不染，若远离于欲，如何有染与不染之差别？是故无欲者，虽住欲世界而心无欲染，名为清净心，亦有清静心。\u003cbr/\u003e\u003cbr/\u003e     天工巧手，难作无相之像，博学聪明，难辩无言之论，诸天妙声，难唱无音之乐，夫至道者，一切难行能行，一切难作能作，一切难见能见，一切难言能言，一切难成能成，至道者，至德者也。\u003cbr/\u003e\u003cbr/\u003e     影非人身，德非道身，寻影见人，修德见道，如是而已，一切诸法，皆以此为本，莫迷失乱心妄想中。\u003cbr/\u003e\u003cbr/\u003e     一切法皆是佛法，一切法皆是道法，一世间所有法皆修尽，亦不全道，千万亿世间法皆修尽，尚不全道，盖因大道无法可得，得一切法，皆名修法，尽一切法，了一切法义，一切法尽而无所得法，乃为入道，是真人，是道人，是真道人。\u003cbr/\u003e\u003cbr/\u003e     若领会无法之法，乃为知道，知道已后，尚须证明其道，譬如汝今知其无法之法，信为实说，汝当如何使人信知此法？汝自知已，尚须自证，证其法于心，明其法于意，会其义于慧，了其义于智，成其法于身，立其法于行，身心有相，归无相身心，以其无相，合其有相，自见身心，有无之相，自明自住，非有无法，自了自证，无实无虚，于此法义，正住正持，于是乃生一切方便游戏。\u003cbr/\u003e\u003cbr/\u003e     当于初时，身住定中，心得三昧，得心三昧已，复生智三昧，又入慧三昧，乃至识三昧，趣无生三昧，得成无我，见相离相，离心见心，一切妙入，一切妙出，一切妙自在，得妙心三昧，如是无法之法，至此以尽，便成圆道，是法无法，又于一切法而证此法，故说为无来亦无去，妙应三昧地。\u003cbr/\u003e\u003cbr/\u003e     如是妙心三昧，所有众生，无不有也，得此三昧，众生即非众生，亦无世间，亦无众生，无相可寻，亦观一切相，何以故？以其无故，而观众有，以离有无故，而观见有无，一切有无，在自心中，一切始终，在无始终内，一切所知，尽出于无知。\u003cbr/\u003e\u003cbr/\u003e     此境界尚不可思议而见，何以言哉？是故皆以譬喻言说，以皮相诸法为引，执取法相者，心到彼岸而不舍法，心尚不解脱，何况意、智、慧？尚执于未解脱，何可至于解脱？解脱与未解二种执着，如何悟入此中？故说修一切善法，即名佛法，所谓佛法者，即非佛法，是故，亦无佛法可得，一切所可得者，皆非佛法。\u003cbr/\u003e\u003cbr/\u003e     是故未得法时，当将诸法皆视为佛法而修，若得法时，当视诸法皆非佛法而观，如是拿得起而放得下，始终之间，心不留碍，名为无法可得，此法即为无法之法，于始终内，得无法法，始终内即始终外，于无始观，一切始终，譬如华影不实，始终之内，无法于得，则其自心，亦无法住，亦不住始终，是故其心，于始终内即住无始，是故说未修行时，修行已圆满，即是此义。\u003cbr/\u003e\u003cbr/\u003e     所谓大道，实无道也，无有此道之存，此道若存，则是为有，此道实非是有，亦不是无，非存非不存，如是妙境界，岂可思量知？\u003cbr/\u003e\u003cbr/\u003e     是故迷盲者皆不知见，何况窥测？窥尚不得，何况证明？譬如盲人摸象，口中比喻象身似此似彼，盲者尚不见其所譬喻者，何况于象乎？\u003cbr/\u003e\u003cbr/\u003e     颂：\u003cbr/\u003e\u003cbr/\u003e     其所喻者尚不实，何况所欲譬说者，\u003cbr/\u003e\u003cbr/\u003e     盲者所见皆妄想，说此妄想即妄言，\u003cbr/\u003e\u003cbr/\u003e     本已无知更添罪，人不责之自招难，\u003cbr/\u003e\u003cbr/\u003e     应以罪身常忏悔，德性常现心头音。\u003cbr/\u003e\u003cbr/\u003e     一切众生，或生或死，皆不离道，地狱众生，亦不离道，大眠久寐，亦与道同，只因身心，不察觉之，非道远人，人心自昧而已，丙申年四月初三记之，通宵达旦，心神恍惚，偶然有感，不知所云。\u003cbr/\u003e\u003cbr/\u003e     手机用户请浏览m.wenxue6.com阅读，更优质的阅读体验。","cnt":0,"sort":2375826,"author":"开开心心小神仙","prev":"2375825.html","next":"2375827.html","book_title":"洞玄指略","updateTimeFmt":"2024-03-26 21:13:38","category":"玄幻小说"}