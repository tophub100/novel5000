{"id":0,"code":"2375814.html","title":"第四章：六根和合","latest_chapter_name":"正文 第三十三章：闲心杂谈","xiao_shuo_code":"4430","content":"\u003cbr/\u003e\u003cbr/\u003e    天才壹秒記住，為您提供精彩小說閱讀。\u003cbr/\u003e\u003cbr/\u003e     若夫天地之与太虚，阴阳为其魂魄，大块为之形体，若于大块，虚空为其神意，大地为其形体，至于人身，心意为其精神，五根为之形体，精神者，有质而无形也，可以视之而不可见其色，可以闻之而不可听其声，可以触之而不可得其形。【文学楼】\u003cbr/\u003e\u003cbr/\u003e     人身具六根，所谓眼、耳、鼻、舌、身、意，此乃六根之界，六根虽居同身，通用一神一意，共在一境而各自成界，六根所观见者亦有六，名之为色、声、香、味、触、法，六根所见之物象，名之为尘，盖因大块处乎太空即如微尘，故以六根观大块中万象皆如微尘现。\u003cbr/\u003e\u003cbr/\u003e     此六尘各个对应六根，亦各自成界，如是成境界时，复有六种认识出现，于是乃有眼识、耳识、鼻识、舌识、身识、意识，此六种识因前次六根相对六尘而生，此十八界和合，名为世间相，世间万事，乃至生死流转，莫不以此而行。\u003cbr/\u003e\u003cbr/\u003e     所谓和合者，譬如五色混淆而生乎杂色，亦如五味混杂而生乎新味，非有新色、新味出生，其根本色、根本味各个现用，而诸用混杂，故使人不辨虚实彼此，错觉为新物出生，譬如五色混淆时，人目见新色而自觉此色独别于五种本色，若将其中一色抽出，则另现别色，若将五色分别还原，则新色不生，非新色出生，乃五色和合故，人错觉有新色而已。\u003cbr/\u003e\u003cbr/\u003e     世间万色皆因五本色不等混淆而现，皆和合故，譬如饮食调味，众味混合，不似初味，而新出之味，亦不离本味，因诸味之本用特性不改，故和合后乃有新味觉现，实非新味出现，乃本味和合故。\u003cbr/\u003e\u003cbr/\u003e     说此和合，乃说世间相故，世间根本，皆此六根六尘所现之相，而众生因六识而作种种思维，如是六识思维和合，乃自觉为新识，此识即‘我’。\u003cbr/\u003e\u003cbr/\u003e     譬如眼根观诸色相，不论根本色，或复世间诸和合色，无量杂色，皆可谛观，无诸障碍，然而众生眼目能无碍观色，却不能识别音声气味，是故说色界与眼界，独自成界，非一界者。\u003cbr/\u003e\u003cbr/\u003e     如是乃说耳根识界，耳根界识能辨别无量百千种种音声，复能辨别种种和合音声，于诸音声，辨别无碍，无错漏者，而于色界、眼界，及其他诸界，皆不能辨识，如是耳根界与音声界亦自成界，非一界者。\u003cbr/\u003e\u003cbr/\u003e     鼻根识界辨香界，亦无诸障碍，而独不辨其余诸界，舌根识辨诸味，不辨其他，身根识辨一切触，不觉其他界，如是五根相对五尘而映现意根中，动于意根而现诸辨别识，是故说六根本清净，六尘亦清净，六识亦清净，和合生不净。\u003cbr/\u003e\u003cbr/\u003e     譬如眼目观于世间，若无色相，则虽有目，不见所有，是故不生色识，纵复山呼海啸之声而眼根识界不为动摇分毫，是二界不相对故，识之分别，不为产生。\u003cbr/\u003e\u003cbr/\u003e     若复无目之人，耳根识界，虽聪辨十方一切音、一切声，而于色界诸相，无所辨识，此亦根界不对尘界，是故不生辨识，若有丝毫音声，则辨识乃起，意识为之生动，于是能作于思维流转。\u003cbr/\u003e\u003cbr/\u003e     人身具足六根，而意根独居五根之上，盖意根为五根用之本也，若复意根为之休息，则人五根失灵，一切五根界所对之尘，纵复根尘相对，而意根休歇故，不能生识。\u003cbr/\u003e\u003cbr/\u003e     譬如镜面，虽镜面明净，照映诸尘色，而其镜面不做分别，美丑善恶，净浊荣辱，一切不做分别而涵容，如是名为大容，若复于人，亦有如此大容，于六根界、六根识界，皆具足此大容之性。\u003cbr/\u003e\u003cbr/\u003e     譬如有人，耳根聪辨，一切音声，粗细远近，一历耳根，无不明朗，于此人未作思维时，彼闻觉一切音声之力，譬如明镜照物，而人非死物，终究有自我爱好厌憎，是故闻声作想，以所爱憎而生诸情识，名为情绪。\u003cbr/\u003e\u003cbr/\u003e     人因何而作诸情绪？盖因六根识性和合成身，是故自以为有我，于是因我而分别他人，于是人我之别得生，由此而名生，因生而见诸有，见有而辨别好恶，于是爱憎乃生，爱憎生时，取舍乃生，作取舍时，得失乃生，于是恩仇乃生，于是纠缠恩仇苦海，此名执我而迷，因爱生恨，以得生怨，以失生仇，以苦为乐，以妄为真。\u003cbr/\u003e\u003cbr/\u003e     诸情识皆因意根而成，若意根休息，则五根之用为之暂歇，然人之五根若为损坏，而彼意根未坏，此人可作诸意识思维，独不能运用五根，其人则耳根界对音界不成识，眼根界观五色无所见，五根五尘，根相相对而不能辨别诸有。\u003cbr/\u003e\u003cbr/\u003e     譬如失明者不见色界，失聪者不闻乎音界，身触失者不知冷暖，舌根失用无诸味别，鼻根失用无诸香变，意根失灵如空无情，如是六根皆可有损有坏，是故世间众生，不论人或非人皆有诸多病相，有五根身者，有五根之病患，无五根者，乃有意根之忧患，世间具五根之众生别类万千，其意根类别不等者，亦复万千不可计数。\u003cbr/\u003e\u003cbr/\u003e     或有眼根利于他根者，或有耳根利于他根者，或有舌根利于他根者，或有身根利于他根者，或有鼻根利于他根者，或有意根利于他根者，或复无色身五根者，或复不具足五根者，如是诸类众生，以其根性所现诸根之和合而现彼等意识思维境界，彼等自我即乃如是得成。\u003cbr/\u003e\u003cbr/\u003e     鱼儿得水乃欢，得火乃死，彼性喜水，以其根性意识和合故，若复水为污浊所染，鱼儿乃为不乐，然而生胜于死，是故忍耐而活，世间众生，皆如此性，若复此水污浊不能活命，则彼鱼等为求生路，或可跃出水域而寻新生，虽复死于路，而彼意识乃自许可，宁寻新生而死，不留恶死之境。\u003cbr/\u003e\u003cbr/\u003e     世间众生，凡有意根者，皆乃有情众生，各因自所作业而所生身相不等，意根微妙，似乎虚灵，透入眼根，则眼根为之灵明，透入耳根，则耳根为之聪辨，透入身根，则身为之触觉，是故说意根为五根之本，而意根亦有自独之界，是故意根摄五根而为主。\u003cbr/\u003e\u003cbr/\u003e     肉眼岂名眼根乎？双耳可名耳根否？三寸之舌可名舌根否？否否，非若是也，所谓根者，岂止肉根，此肉根为体，根性乃为根本，若此根性之不存，则意根不能通达此肉根上，此肉根则为虚设，无诸用处。\u003cbr/\u003e\u003cbr/\u003e     说身根为知冷暖痛痒者，眼目岂不知冷暖？双耳及舌岂不知冷暖之变？若以肉根为分别，则眼耳鼻舌亦为身根，是故说诸根者，即说根性也，眼根性即见色，耳根性闻声，徒有其目珠、双耳，根性不具，亦不见色，亦不闻声，如是而已。\u003cbr/\u003e\u003cbr/\u003e     是故诸根在身，亦皆为身根，亦不碍其自具之根性，如是乃为各自成界，亦共成一界，一身境中，乃有诸界，譬如人意境中乃有诸分别意识界，是故眼识界、耳识界等诸识界亦如肉根在身而在意识界**集又各自成界。\u003cbr/\u003e\u003cbr/\u003e     于五根识界之外，复有意根自界之所观照，譬如虚空涵容大地，大地气息通透所有虚空，而虚空涵容之不动，五根亦如大地，彼意根则为虚空，意根透彻乎五根而自有境界，是故五根所有感触识性生觉，皆为意识境界产物。\u003cbr/\u003e\u003cbr/\u003e     此意根识界，在五根识界之外，自成一界，五根对五尘时，动意生识，识又生知，知又生觉，觉又生思，思维乃转，情绪乃化，如是五根识界对五尘而生思维，如是五根意识境界所现之相，又名意识相，此相在心，为一切物质不能现变，独察自心此境界乃见此相，如是相则名为感、想、念、虑。\u003cbr/\u003e\u003cbr/\u003e     自察所感所想，则知是世间万法，世间一切诸色、诸声、诸香、诸味、诸触，即为诸法，世间一切相，皆名为法，此法只在意识中可见，目所见诸色，皆是法，耳所闻声，无不是法，如是即名世间相法，亦名世间法相，法由心生，如是名之。\u003cbr/\u003e\u003cbr/\u003e     如是法识界，即识法界，此即意根所自独成之界，说名独成，亦容五意识界，如是六种意识界，自所成界，所共成界，皆在根本意识界中，本跟意识界，又名意境，如是意识界又名识界，一意境中有此六大类识界，此六识界又分无量小意识界，譬如百千齿轮，衔齿相转，或复多齿相接，或一接多，或复自转无衔接者，如是意识流转，亦有如是等变化。\u003cbr/\u003e\u003cbr/\u003e     譬如众生五根感触而生之识，循续无止，于顷刻间，即有百千根识生成，而诸百千识和合生意识觉，此觉名‘我’，此我乃复作思维，于是乃生诸计较念虑，此非五根识所能承办，乃是第六根意根之所作为，此诸所有类别思维，皆意根自识界所演化相续，如烛火相续而燃，前识生后识，后识复相生，如是之事，名为念想流注，似水相注，后承前事。\u003cbr/\u003e\u003cbr/\u003e     如是有六种意识界合成一境而独自为界，如是意境中有无量思维念想，譬如太空涵容万般天地世界、境界，太空中诸世界皆如微尘悬住，此皆有色可见之相，而无形之境界亦浩瀚而存，此亦可觉可测，是故说意境中诸界如太空无形之境界，而诸识思念皆可测察其相，譬如空中微尘，在乎意境中，亦如微尘。\u003cbr/\u003e\u003cbr/\u003e     所有情绪，无论喜乐悲苦，皆如无形之界，所有念想意识，皆如有相之微尘，是故自观念想者，亦当测其诸情，情识不分，若自观诸想而不能自测其情，则于心境不能分明苦乐之法，亦不能自明心境中所含之法，所谓世间法相尚不测之，则不能见法相根，不见法相根，乃迷于自身，执恋我我想，困于根识界，如是则名为世间众生。\u003cbr/\u003e\u003cbr/\u003e     无极者，生太极，太一恒生而不死，又名太虚，而涵容诸境界，诸境界为恒生者所化，是故诸境界次于恒生，虽能长生而不得不死，是故诸境界皆有灭，而太空亦有生灭。\u003cbr/\u003e\u003cbr/\u003e     世间最上无色空界乃名意识最细微界，下至于无间地狱亦名意识处境界，如是世间不离意识境界，譬如世间众生，皆以自我意识名为自我，意境则如太空，意境诸识界则如太空所含之尘界，世间众生超越无色空界时则名解脱世间生死境界，此等众生必当先解脱自我意识境界，必先超越内心此意识诸境界，以如是眼而行于世间，乃能外超世间。\u003cbr/\u003e\u003cbr/\u003e     超越太空而住太虚神妙境界，太虚者，谷神也，譬如空谷，扣之有声而不见形色，有而似无，无而似有，此中神意，名为玄妙，世间众生亦可以自测意识而见自境界中玄妙谷神，以谷神为宗，步太虚而参造化，世间万理无不通达，唯于自心所欲，乃应修整，此名修行。\u003cbr/\u003e\u003cbr/\u003e     太虚者神，无极者生其神，神而生意，意中生识，是故众生名为含识，何以含识？以其识生于意，意生于神，神生于无何有之乡，无何有之乡，不可言其妙，因是而能生玄妙也，玄妙者太虚，太虚复生阴阳，阴阳同出于神而各自为界，此二者亦为玄妙，二者交复亦为玄妙，如是玄妙相复，乃为众妙之根源。\u003cbr/\u003e\u003cbr/\u003e     颂曰：\u003cbr/\u003e\u003cbr/\u003e     法性一片情，蒙蒙太虚生，\u003cbr/\u003e\u003cbr/\u003e     太虚冲萌动，阴阳化万灵，\u003cbr/\u003e\u003cbr/\u003e     含识皆有情，识情非本情，\u003cbr/\u003e\u003cbr/\u003e     六根各有识，六识各有情，\u003cbr/\u003e\u003cbr/\u003e     眼识喜悦目，耳识乐欢声，\u003cbr/\u003e\u003cbr/\u003e     身识爱温柔，意识趣无忧，\u003cbr/\u003e\u003cbr/\u003e     白日意作想，黑夜识作梦，\u003cbr/\u003e\u003cbr/\u003e     堕在梦想中，日夜轮不停，\u003cbr/\u003e\u003cbr/\u003e     五根识相续，意识起爱憎，\u003cbr/\u003e\u003cbr/\u003e     六识合名我，我将我玩弄，\u003cbr/\u003e\u003cbr/\u003e     肉根非性根，神性无可寻，\u003cbr/\u003e\u003cbr/\u003e     自观自面目，此心即此性。\u003cbr/\u003e\u003cbr/\u003e     时年丙申正月初六戌时所记，略说六根性识和合，文辞鄙陋，或不称言，随意而说，得意忘言，莫作计着。手机用户请浏览m.wenxue6.com阅读，更优质的阅读体验。","cnt":0,"sort":2375814,"author":"开开心心小神仙","prev":"2375813.html","next":"2375815.html","book_title":"洞玄指略","updateTimeFmt":"2024-03-26 21:13:38","category":"玄幻小说"}