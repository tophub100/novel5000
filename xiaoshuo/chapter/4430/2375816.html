{"id":0,"code":"2375816.html","title":"第六章：脏象微论","latest_chapter_name":"正文 第三十三章：闲心杂谈","xiao_shuo_code":"4430","content":"\u003cbr/\u003e\u003cbr/\u003e    天才壹秒記住，為您提供精彩小說閱讀。\u003cbr/\u003e\u003cbr/\u003e     凡天地之间，有身者皆贵乎人，人身血脉周流枢机，有腧穴三百六十，大地则有水脉遍流，地脉灵枢其数万千难计，人身气脉则有八万四千，风透入地，则有地脉灵活周转，气脉虽透入血脉周遍一身，而其包罗人身充满精神境界。【文学楼】\u003cbr/\u003e\u003cbr/\u003e     神气之于人身也，譬如大地为云气之所含容，云气从虚空至于大地，百里之间，周流交复，精气无形，神亦无形，精气凝合其神，乃现形色，此即五根色身，至于意根，为神之子，非五根所能测。\u003cbr/\u003e\u003cbr/\u003e     气血枢机，在五根身上乃有区位，而其精神，照映神气之中，乃有三百六十神气灵枢，名之为窍，而此一身神气之境，亦为一大窍，此窍乃精气神纯元之境，亦名虚灵之窍，亦名玄妙窍，亦名玄关窍，亦名虚空一窍，如是元神之灵窍，无形色之可测，譬如太虚之无际。\u003cbr/\u003e\u003cbr/\u003e     于大块上，观之星象，皆非星体，所谓星象者，乃周天之星光映于云气上，先成其象，后照人间，而于星象之光耀，非止彼星本光，盖云气之所成，勾牵风地之灵枢，云气亦因其区域地气而为之成立，是故周天之星，亦有分区。\u003cbr/\u003e\u003cbr/\u003e     诸星象中，乃有四方主星，各复七星，名为二十八星宿，为周天星主，所有主星，共三百六十数，满布云气而成其象，复有从属八万四千星辰，为之照耀，亦有无量微渺星辰而为眷属，如是无量星辰，皆在云气而成星象，若离此象而远观诸星体，则惑矣。\u003cbr/\u003e\u003cbr/\u003e     诸星在天，因天地之气，凝星辰之神光，于是成象，大地之上，亦有四方，如是四方中央，合称五方，于此五方，乃论其地性，于是分辨名为五行，至于东方，其性属木，而于其地，又分五方，于是木性之中，复有五行性生成，至于南西北方，或其中央，所分属性，皆复如是。\u003cbr/\u003e\u003cbr/\u003e     星辰有其主从，所谓方位及其属性，亦有主从，于是五方之五行，乃为第一性界，于五方之内复分五方，乃名第二性界，如是辗转界分，三四五界，无量性界乃出，如是细微之分别，其各界中皆有其性，各性居其所属界分，互不相扰，无有障碍。\u003cbr/\u003e\u003cbr/\u003e     譬如东方木性，其中复有五行属性，南西北方，乃及中央，复皆有五行之性，于是五行之神，乃因其神性而能遍行五方，无有障碍，亦如火神能行于水，水中有火性故，复能入风，风中有火性故，五行皆能入，因其神性所能透彻故。\u003cbr/\u003e\u003cbr/\u003e     乃至风神，能穿凿一切有形，盖因有形之物，皆有空隙，如是乃为风界之所在，风神皆能自由穿行，而诸神性，在于五方，乃有诸阻碍，以其五方虽从属皆有五行性，而其主性不变故，因其主界性不变，于是诸神性虽遍满此界，而有诸障碍因缘。\u003cbr/\u003e\u003cbr/\u003e     譬如第一界神性，不能与第二界神性所比量，因其境界差别故，不等一界，互不相扰，于是世间乃有无量差别境界，亦有无量境界差别性。\u003cbr/\u003e\u003cbr/\u003e     玄窍纯一，自无诸性，而诸神性，以其因缘化现凝合，于是元神境界乃现诸识神境界，譬如六根意识神性，所成境界，相互不扰，各自成界，而亦和合成于一境。\u003cbr/\u003e\u003cbr/\u003e     地有五行之辨，天上诸星亦有分别，诸星之体，本无勾连，而其星象，乃成一境，于云气星神之境，乃分诸星界区，各个星区，复有从属所居。\u003cbr/\u003e\u003cbr/\u003e     诸星在天外，成象于云气，照耀乎人间，蚁穴亦无漏，于大块上，所有地域，无论南北东西，无有不见诸星者，而于诸星，任一星区，亦皆遍照大地，无有不照者。\u003cbr/\u003e\u003cbr/\u003e     人之一身，五脏在内，主掌精元，若复有人明察气血之变，不测精元之妙，虽复修持吐纳导引，亦多无益，乃多有损，盖因不识精元之清浊故。\u003cbr/\u003e\u003cbr/\u003e     人食五谷，如是乃引清浊二气入体，不能分清理浊，此人必不免病，所谓呼吸精气于天地间，若人不明天地精气之净浊，虽吐纳而无益也，虽导引而伤气血，苟或有人精神稍明，能有所益，亦为盲修瞎练，不着妙理。\u003cbr/\u003e\u003cbr/\u003e     人常用之呼吸，乃为风息，肺藏风元精气，出三入一，即自身内精气于呼吸间外出三分而收回一分，如是损失一半，是故人常**而进饮食，以外物精元自补所损，而饮食之物，鲜有不带浊质者，盖天地间物类，皆阴阳精元凝合虚灵之神性而成形，况复后世，人间万物皆乃衍生而出，浊劣质地甚重。\u003cbr/\u003e\u003cbr/\u003e     饮食之物，清浊皆入身内，脏腑之器，为之侵润，清气滋养于人，浊气侵蚀于身，呼吸之气，清浊皆入身内，气血骨肉，莫不受纳，清气养身，浊气害身，不辨清浊，吐纳无功。\u003cbr/\u003e\u003cbr/\u003e     夫人吐纳有三，口鼻吐纳最次，风息吐纳稍次，精元吐纳精微，三种功用亦无障碍，任一人身，皆有此三等吐纳，天地一吐纳，四季乃换，名为一年，至于天地，名为一息，而于人身，一吐纳不过瞬息，至于精微之处，常人不测，若测精微，则自身一息亦如天地。【文学楼】\u003cbr/\u003e\u003cbr/\u003e     风息乃有清浊，精元亦有净浊，非元精有浊，人气血沾染浊息，乃为之染浊，元气本无诸浊，亦为精元气血之所染，元神纯一无浊染，因识神凝合精气而现清浊之分，元神境界，有净无浊。\u003cbr/\u003e\u003cbr/\u003e     人身五脏，运转血肉精元之枢机也，一身之气血腧穴，皆通五脏，乃至于气穴，亦通五脏，神气妙窍，亦感五脏精元，神气妙窍，本纯然无相，因诸识神分化，于是精气神乃为凝合，化现气象于神气境中。\u003cbr/\u003e\u003cbr/\u003e     人身之净浊，亦感于神气境界，与大块之星象成因无有差别，人体表有三百六十穴，此等穴位譬如星象，星象之根，在乎星体，是故穴位之根，在乎枢机，体表之穴，实根在内。\u003cbr/\u003e\u003cbr/\u003e     譬如腠理之变，感于内脏，毛发之色，感乎肺肾，而于外貌，遍满五行，至于色泽，感通精神，是故相人者不相其貌，相其精神也。\u003cbr/\u003e\u003cbr/\u003e     人之内脏，性属五行，于其精气，尚分阴阳，是故各有阴五行与阳五行，乃至于阴属神性、阳属神性之所凝合，五脏各有如是精气神，于各脏亦分五行，于其第二界性，皆复有神性凝合，如是阴阳五行，辗转复合，乃呈现脏器之形，亦现其运行之理。\u003cbr/\u003e\u003cbr/\u003e     各个脏器，内有精神，感通神气境界，乃现诸色形象，是故脏腑在神气境界，亦如诸星体于云气上所现之星象，而诸星象因天地灵枢之变，多有变化，脏象之变，亦复如是。\u003cbr/\u003e\u003cbr/\u003e     观诸星象，应知非星，观脏腑气象，亦复如是，莫以为是脏腑，诸有形象，皆为幻化，譬如镜花水月，皆影无实，盖因人之精气神皆乃无形无状，诸有形状，皆识神化作，譬如白日思维作想，黑夜识神化梦，梦想日夜，无诸实相。\u003cbr/\u003e\u003cbr/\u003e     人之身也，内脏骨肉枢机有三百六十，于体表则现三百六十腧穴，于精气则现八万四千气脉，于神气则现诸窍穴之妙理，夫人之一身，有如是巧妙，内成天地，外应天地，如是乃为世间众生所尊贵者。\u003cbr/\u003e\u003cbr/\u003e     世间众生灵类，或有身过人者，或有力过人者，或有智过人者，或有见识过人者，或有神明过人者，或有机巧过人者，或有诸变化过人者，如是等无量种类众生，依其神性、根性，各居其境界，虽彼等多有胜人之处，而彼等观测天地则不能见全。\u003cbr/\u003e\u003cbr/\u003e     天地若如一人身，各个境界生灵之类，其各居脏器之中，各居其境界，或复住第一界分，或复住第二界分，乃至无量界分皆有无数生灵所住，彼等或有形或无形，皆在此分境界居住，彼等能窥一境界，乃至无量境界，而其亦不能测天地全境界。\u003cbr/\u003e\u003cbr/\u003e     虽有生灵，眼界过人，能测天地全貌，而其无人之神明以合天地之巧妙，彼等眼界过人，而其智慧，则难如人，不能以见识而通感悟，于是虽见不悟，不能超越所在境界，亦不能超越所得见识，如是名为束缚于世间者。\u003cbr/\u003e\u003cbr/\u003e     而人乃为天地子，其身乃自成一天地，所有机关巧妙，与天地别无异处，是故说世间人身为贵，譬如王子与臣属，虽王子智慧不及臣属，而其臣属乃非王族，如是人身乃为尊贵。\u003cbr/\u003e\u003cbr/\u003e     于人身根器，纵复诸外生灵具备人身五根，若无人类意根，亦复不能端悟天地至妙之理，盖因人身五根为意根之所统摄，是故人之身心，难得可贵，虽别外生灵见识博闻多广，不生人之身心意识，亦难感通人身心之玄妙，是故说人身难得。\u003cbr/\u003e\u003cbr/\u003e     譬如别外生灵虽得人身五根，若其不具第六意根，乃以其神明灵性自为意根，其所得见识，似人非人，若复有人虽为人身，而其心境，乃不学人，如是所作，似人非人。\u003cbr/\u003e\u003cbr/\u003e     又如大地有五方，于五方中乃有五形之人，各个人中，乃有族类，其所递传血脉，所得意识神性根器，乃为分别，同族类者，乃能善学善成其族类知识，别外种族，乃难学成。\u003cbr/\u003e\u003cbr/\u003e     大地之上，纵或为人，亦有诸国族分别，诸族人类相互婚姻，于是子孙乃得混杂意识神性，或有混杂神性者善能学成诸多族学，或复有人虽具杂性，而不能善学诸族知识，复有诸杂性人，或少有成，或多有成，或偏一族能成，或多族亦少成，如是混杂意识根器，人智慧为之辗转微薄。\u003cbr/\u003e\u003cbr/\u003e     人族递传，一族则危，多族则乱，孤阴不长，独阳不生，是故说阴阳之道，持之以横，此人族神性根器之分别，至于人中，不论诸国土，乃至诸族类，所有人中，亦有男女根器之差别。\u003cbr/\u003e\u003cbr/\u003e     所有男子，虽身量不等，皆为男子根性，虽贤愚不等，根性无别，虽身份有别，根性无别，至于女子，亦复如是，而其男女，根性有别，非唯五根身有别，意识根性，亦有差别。\u003cbr/\u003e\u003cbr/\u003e     男女肉身根器之别，气血流转亦现差别，虽有小儿，其气血之理，与大人无异，虽其身量修短有别，而其脉络比分无别，男女五根之差别，其五根意识乃有差别，是故作意思维，出生情性意识，亦有差别。\u003cbr/\u003e\u003cbr/\u003e     情识之别，在乎意根自境界所思维，即其自我认知差别，因其认知取舍，故爱憎思维乃现，于是诸行为生出，情绪意识，为之出现，执迷自我情识中，堕恩怨海，出生入死，死而后生，如车轮转，巡回无止，乃名轮回。\u003cbr/\u003e\u003cbr/\u003e     暂为人身，根器难得，当惜此身，善用做思，男女根器血脉差别甚大，而其气脉差别微少，至于神性之境，则无诸差别，元神纯一，不论人或非人，皆无差别，是故说修持者至于神性修持，则无男女差别法，理皆一等。\u003cbr/\u003e\u003cbr/\u003e     人之一身，自成天地，以人之身心，入神妙窍穴，洞彻天地玄理，乃名为参天地之妙，同造物者游，造化之理，根在纯一，人迷于身心差别性中，不测自纯一神性，是故于诸道理，视而不见，非道理不存，亦非道能远人，人自执迷，听而不闻也。\u003cbr/\u003e\u003cbr/\u003e     脏象之要，参乎天地机变，盖因人身精气神亦有年岁时辰之变化，天地亦无差别，人身住天地间，受天地阴阳变化而动，于是现化生老病死之事，至于纯一之性，元神境界，恒无动转，参其造化之理，即通生死。\u003cbr/\u003e\u003cbr/\u003e     世间天地，万事万物，生死之事，亦为造化之理也，譬如仙人掌花，培栽十年，乃放三月，十年缘分，得一妙花，譬如人身因缘，长久轮转而暂为人，转瞬身死，恍如花谢。\u003cbr/\u003e\u003cbr/\u003e     花叶相聚，乃名为花，凋零之叶，不能再聚，业风一来，纷飞四散，人之身心，亦如此花，六根和合，乃现为人，六根分散，不复有我，至于业熟，又转别身，别外一身，又是一花，彼花因缘，乃生意根，复以根性，生意识心，自名为我，开谢随缘。\u003cbr/\u003e\u003cbr/\u003e     脏象根器，及于身心，生灭之理，造化之秘，气血骨肉，魂魄意志，五根与意，识神元心，妙明觉性，纯元等真，幻非为幻，真亦非真，说无可说，乃名秘论，秘之粗陈，乃为微论。\u003cbr/\u003e\u003cbr/\u003e     脏象之理，余甚不识，今虽不言其理，而其理不出于此，如是说脏象微论，时年丙申正月十一巳时复次所记。手机用户请浏览m.wenxue6.com阅读，更优质的阅读体验。","cnt":0,"sort":2375816,"author":"开开心心小神仙","prev":"2375815.html","next":"2375817.html","book_title":"洞玄指略","updateTimeFmt":"2024-03-26 21:13:38","category":"玄幻小说"}